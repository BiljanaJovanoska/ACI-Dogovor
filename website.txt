Д О Г О В О Р
			за изработка на веб - страна и месечно одржување 

склучен во Скопје на 12.09.2018 година, меѓу:

-	АЦИ Македонија Здружение на финансиски пазари (во понатамошниот текст: Клиент)
-	Билјана Јованоска (во понатамошен текст: Изведувач)


Член 1
Предмет на овој Договор е уредување на меѓусебни права и обврски на договорните страни во врска со изработка на веб - страна од страна на Изведувачот за потребите на Клиентот и месечно одржување на истата.

Член 2
Изведувачот се обврзува да го предложи концептот и дизајнот на веб страната, а истиот ќе биде применет само по добиено  одобрување од страна на Клиентот.
Изведувачот се обврзува да изготви дизајн на веб - страна кој: 
• Го презентира соодветно брендот на Клиентот и ги отсликува неговите цели и насоки на развој;
• Ги презентира на посетителите новите проекти, едукативни содржини и постоечки информации за Клиентот;
• Овозможува на посетителите да најдат контакт информации и да комуницираат со Клиентот и
• Овозможува брза и лесна навигација.

Член 3

Договорните страни се согласни дека следните елементи се од суштинско значење за веб - проектот:

• Развој на информациската архитектура;
• Развој на интерактивен прототип за финализирање на функционалноста и интеграциите на трети страни;
• Дизајнирајте корисничко искуство и кориснички интерфејс;
• Развивање на т.н breakpoints за таблет и мобилно искуство;
• Интеграција на темата и функционалноста на веб - страната во системот за управување со содржини на WordPress;
• Интегрирање на најдобрите практики за оптимизација на пребарувачот за да ја зголемите видливоста кај популарните пребарувачи како Google и Bing;
• Стартување на веб - страници во живо и
• Интегрирање на софтверот на Google Analytics.

Член 4
Изведувачот се обврзува веб страната да ја изработи во Wordpress и при креирањето да  користи бесплатни plug-ins (приклучоци). 

Доколку Изведувачот утврди дека постои потреба од користење на платени plug-ins кои имаат поширока функционалност, тој е должен за тоа да го извести Клиентот и за нивното користење да добие согласност од Клиентот.

Договорните страни се согласни трошокот за соодветниот plug-in (приклучок) да биде на товар на Клиентот.

Член 5

Клиентот на Изведувачот му ја доставува содржината на информациите кои ќе бидат објавени на веб - страната.
 
Изведувачот се обврзува поставувањето на нови информации на веб - страната доставени од Клиентот  да го изведе во рок од максимум 2 дена од нивното добивање.

Договорните страни се согласни дека Клиентот сноси одговорност за содржината објавена на веб - страната.

Член 6

Изведувачот се обврзува да врши месечно одржување на веб - страната.

Месечното одржување на веб - страната подразбра:

• Постојано следење за брзината и безбедноста на веб страната;
• Навремени софтверски ажурирања на основни датотеки на WordPress, теми и plug-ins (приклучоци) и
• Зачувување на веб - страната надвор од примарната локација.

Член 7
Договорните страни се согласни проектот да се спроведе во следната временска рамка:
• Развој на веб - страната преку комуникација на засегнатите страни и стартување во живо - 2 месеци (30.11.2018 година);
• Изготвување на англиска верзија на веб - страната - 2 недели и
• Одржување на техничката функционалност на веб страната - месечно.

Член 8
Надоместот за месечно одржување на веб - страната Клиентот ќе го врши еднаш годишно, по доставување на фактура од страна на Изведувачот.

Член 9
Договорните страни се обврзуваат дека податоците, информациите и документацијата до кои ќе дојдат при реализацијата на овој Договор, а кои претставуваат деловна тајна, ќе ги чуваат и нема на ниту еден начин да ги направат достапни на трети лица, обврзувајќи ги на истото и своите вработени кои ќе работат на извршувањето на Договорот.

Одредбата од овој член е обврзувачка за договорните страни и по престанокот на важноста на овој Договор.

Во случај некоја од Договорните страни да ги прекрши одредбите од овој член, односно неовластено да обелодени доверливи податоци, информации или документација спротивно на одредбите од став 1 од овој член, оштетената Договорна страна има право да ги употреби сите правни лекови за да обезбеди спроведување на овој Договор и да бара надомест за материјалната штета, како и надомест за нематеријалната штета, настаната како резултат на прекршување на одредбите од овој член.

Член 10
Секоја од договорните страни може да го раскине Договорот по претходно писмено известување, доколку другата договорна страна не ги исполни обврските преземени со овој Договор.

Член 11
За сите прашања кои не се регулирани со овој Договор ќе се применуваат позитивните прописи на македонското законодавство.


